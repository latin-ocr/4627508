4

fructuum iam alii mihi praeripuerunt, Bonwetsch, vir admodum doctus, et Noeldechen
scriptorum Tertullianeorum sagacissimus perscrutator1. Attamen racemationem quandam
illi mihi reliquerunt, quam faciendi hic dies perquam sollemnis occasionem faustam diu
optatam mihi praebet.

Haec praefatus, in prosequendis his rebus eam viam sequar, ut quae de chrono-
logia Tertullianea vel a memetipso vel ab aliis recte iam disputata videntur repetam,
reliqua corrigam, quaedam vero nova haud spernenda, opinor, addam.

Ι.

Librum ‘de pallio' aestate anni 193 p. Chr. a Tertulliano scriptum esse,
evincitur.

Ad stabiliendum ordinem chronologicum vitae et scriptorum Tertulliani eum libellum,
qui inscriptus est ‘de pallio', valde utilem esse, omni vi contendo. Insunt enim duo
loci praestantissimi, qui temporis, quo scriptus sit, certissimam notam exhibent.

Quorum locorum alter, quo Tertullianum formam reipublicae illo tempore vigentem
descripsisse, viri docti ad unum omnes consentiunt, legitur cap. 2: „Quantum reformavit
orbis saeculum istud! Quantum urbium aut produoeit aut aum} aut reddidit praesentis im-
perii tripleoe virtus, Deo tot Auqustis in unum facentest‘ Ex his verbis intelligitur, istum
libellum tunc maxime conscriptum esse, quum imperium Romanum tres Augustos et tres
imperatores habebat, quod quidem eo temporis spatio, quo Tertullianus scriptor ecclesia-
sticus florebat, bis evenit.

Tres esse Augustos et imperatores orbis primum mirabatur anno p. Chr. 193, men-
sibus Aprili et Maio, Occiso enim a praetorianis M. Helvio Pertinace, viro antiquae
strenuitatiS, qui perditum reipublicae statum in pristinum restituere studuerat, Didius
Iulianus, senator sexagenarius, aut-tione venale imperium sibi emit die IV. a. Cal. Apr.
pollicitus dare singulis militibus aureos 250. Hac conditione ab illis in imperium subro-
gatus a Senatu perterrefacto tandem confirmatus est. Populus autem Romanus haec
indigne ferens Percennium Nigrum, qui tum exercitui Syriaco praeerat, advocavit, ut
rempublicam in meliorem formam redigerem Dum haec Romae geruntur, L. Septimius
SeveruS, dux exercitus Pannonici, a militibus Carnunti imperator appellatus est. (Idibus

¹ Bonwetsch G. R„ Die Schriften Tertullians nach der Zeit ihrer Abfassuug‚ Bonn 1878. Noel-
dechen Prof. Dr. E„ Die Abt’assungszeit der Schriften Tertullians, Leipzig 1888. Reliquorum autorum
tam veterum quam coaetaneorum, qui de vita Tertulliani scripserunt. sententias, quas bene novi, in hac
nostra dissertatione mere chronologica afferre et discutere superfluum mihi videbatur. Idem de scripto-
ribus rei litterariae dicendum est.

'³ Dio 73, 13, 5. Ut . . . illi [Nigro] solit-iter optaretur, illum principem superi et illum Augustum
populus acclamaret Spart. Pesv. υ. Ξ), ⁶2, cfr. c. 19, 3.

