CHRONOLOGIAE 'PERTULLIANEAE SUPPLEMEN'PA.

PROOEMIUM.

De Tertulliano quidquid novimus, soli fere Hieronymo debemus, qui eius vitam
brevissime conscriptam Catalogo virorum illustrium inseruit. si quid ultra optamus,
Tertulliani ipsius libros, perscrutemur oportet. Neminem enim, qui in iis vel obiter ver-
satus sit, fugiet, eos artissimo et multiplici nexu cum vita cohaerere, quum aliis perse-
cutorum animi demulceantur, alii adversus haereticos illius temporis conscripti, alii
ad erudiendos fideles et catechumenos apti sint, aliis vitia tum grassantia castigentur.
Ita factum est, ut rerum tam in vita privata autoris quam in republica illo tempore
gestarum passim in iis mentio fiat, variique casus, qui vel in urbe Roma vel in civitate
Carthaginiensi acciderunt, in sermone strictim attingantur.

Eos porro lOCOS, qui ad tales casus aut eventus respiciunt, ad investiganda tem-
pora, quibus singuli libri conscripti sunt, valde utiles immo necessarios esse nemo est
qui nesciat. Quae quum ita sint, ei, qui quo tempore singuli Tertulliani libri scripti
sint, funditus perscrutari studet, duae simul provinciae sunt suscipiendae. Primum ista
indicia et quasi vestigiatemporis ad unum omnia investigare et colligere debet, deinde
vero recte ea interpretari. Bene autem intelligi non possunt, nisi historia aevi Severiani
quam accuratissime perspecta et explorata.

Historiae Severi imperatoris accuratius conscribendae, temporibusque quibus quidque
factum sit, perquirendis, his duobus decenniis plures viri docti incubuerunt1, e quorum
laboribus maximum me in hac re fructum percepisse gaudeo. Partem quidem horum

 

¹ Hoefner M. J., Untersuchungen zur Gesch. des Kaisers 1.. Septimius Severus und seium·
Dynastie, Giessen 1872—75.
Duruy N., Septime severe. Vide Revue historique t. VII. scetion II pag. 241- 315, Paris 18T8.
De Ceuleneer Ad.,· Essai sur la vie et le· regne de septime, Severe. Memoire couroum'· par la
classe des lettres de l'academie royale. Bruxelles 1880, t. XLIII, part. II, pag. 1—314.
Fuchs Dr. K„ Geschichte des Kaisers L. Septimius Severus, Wien 1884, Konegen's Verlag·.
Wirth Albr., Quaestiones Severianae. Dissert. hist. Bonn. Heurico Nissen dedicata Bonnae 1888.

