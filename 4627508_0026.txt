:20

eum a. 172 p. Chr. legatum Augusti et propraetorem provinciae Numidiae praemiss-210¹
et fllium eiusdem nominis habuisse, qui· patrem in administranda provincia adiuvabat2.
M. Aemilium Macrum Saturninum patrem paullo post, anno 174 dim, consulem suffectum
fuisse, fastis consularibus docemur ³. Quodsi ille anno 174 fasces gerebat, neque lex*
neque consuetudo obstabat, quominus anno 180 p. Chr. provinciae Africae proconsul
praeficeretur.

Sed ultra progredior. Proconsulem Africae, qui anno 180 eam provinciam admini-
strabat, nomen Saturnini habuisse, hodie non est opinio futilis aut mera coniectura, sed
certo autore comperta. Eximia enim providentiae divinae benignitate prospectum est,
ut optimus testis nobis innotuerit, versio Graeca martyrii Scillitanorum, qua reperta et
edita vir ornatissimus Usener, omnis antiquitatis peritissimus, de historia ecclesiastica
optime meruit. Qui testis, quamvis cetera nomina non praebeat, solo nomine Satur-
nini contentuS, probat, hunc Saturninum non anno 200 vel 201, sicut autores nostra ae-
tate superiores pro subsidiorum ratione opinabantur, sed anno 180 provinciam Africam
administrasse. Porro, quum eum quoque proconsulem, qui primus in Africa-gladium in
christianos egit, nomen Saturnini habuisse, Tertullianus dicat, nemo adhuc id pro caeco
Fortunae casu vel lusu habuit, sed omnes viri docti, iudicem crudelem, qui martyres
scillitanos capitis condemnavit, eundem esse putant atque illum, qui primus in Africa
Tertulliano teste Christianos persecutus est.

Eum, e gente Aemilia ortum et M. Aemilium Macrum Saturninum vocatum esse,
inscriptionibus supra allatis valde probabile redditur. Quae sententia mihi eo magis
arrisit, quia gens Aemilia incredibilem numerum virorum clarorum, iureconsultorum
et magistratuum reipublicae donavit⁴. Quorum clarissimus haud dubie ille iureconsultus
fuit, e cuius libris sexaginta loci excerpti in Digestis leguntur⁵‚ sed eundem esse atque
illum, de quo hic agitur, afffrmare non audeo. Idem de Aemilio Macro praefecto praetorio,
qui anno 202 aut 203 hortatu Plautiani asevero necatus est, et de Saturnino consule anni
198, qui Gallum collegam habuit, dicendum videtur, immo quia Tertullianus Saturninum
proconsulem Africae, primum persecutorem Christianorum ibi degentium, lumina amisisse
narrat, verisimile est, eum a negotiis publicis esse remotum.

Silentio non est praetereundum, quaedam a viris doctis sumministrata esse, quae
Vigellio proconsuli favere videntur. Inventus est enim paucis abhinc annis in Moesia
inferiore lapis‘³, qui hanc inscriptionem habet: P. Viyellio Raio Plario Saturnino Atilio
Βναάααηο Aue-idio Tertullo Leq. Any. ordo T roes-meusium ezr decreto suo. Quem Vigellium
Saturninum, ingenti congerie nominum ornatum, de civitatula Troesmensi optime licet

 

¹ C. I. L. t. vlll. 4209 et- 4210. Renier inser. Alg. 1418 et 1419. Μ. Aemilius Macer Saturninus
Leg. Aug. Pr. Pr. . . . M. Aurel. trib. pot. XXVI = 172 p. Chr.

2 C. I. L. t. VIII, 2731. Renier Ι. l. 40. M. Aemilio Macro Saturnino. M. Aemili Macri Leg.
Aug. Pr. Pr. filio T. Valerius Rufinus Leg. 111. Aug.

³ Klein, rasti cons. pag. 79. Renier l. l. nr. 39.

⁴ Pauly, Realencyclopadie s. v. Aemilia.

⁵ Rudorff, Romische Rechtsgeschichte I 198 seqq.

θ Apud oppidum, quod vocatur Iglitza. C. I. L. t. ΙΙΙ, 6183. Renicr, comptes rendus de l'acad.
des inser. et des belles lettres 1864, pag. 256.

