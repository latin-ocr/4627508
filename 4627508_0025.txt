19

nr. 939 legitur, ad Scapulam nostrum pertinere putat, vir ille doctissimus in coniiciendo
nimis audax'est, quia in illo lapide mutilissimo¹ nomen Scapulae omnino non legitur.
Itaque, quod valde dolendum est, plura de Scapula proconsule, qui anno 197s9s Africam
provinciam administravit, ut supra dictum est, nobis non innotuerunt.

Quaestio quidem chronologica, quam discutiendam mihi proposueram, quamquam
ad finem iam perducta videtur esse, facere non possum, quin a penso paullum digrediar.
Nam quum in mentionem Scapulae proconsulis inciderim, non abs re videtur, de ceteris
quoque proconsulibus, qui, quo tempore Tertullianus vixit, provinciae Africae praeerant,
pauca dicere. Quod ut faciam, quum aliis de causis adducor, tum ut ex hactenus
dictis fructus uberiores colligam, quandoquidem omnium scriptorum Tertulliani hic libellus
unus ac solus est, cui quaedam ad historia-ni priscae ecclesiae Africanae pertinentia
autor inseruit.

Incipio a loco illo celeberrimo, quo praesides Africae enumerantur, qui Christianos
illius provinciae persecuti sunt. Possumus, inquit Tertullianus, aeque et eoi-itus quorundam
praesidum tibi proponere, qui in fine vitae suae recordati sunt deliquisse, quod nea-assent
Christianos. ivl ..... ius Saturninus, qui primus hic yladium in nos eyit, Iumina amisit ².

Hoc loco nomen gentilicium illius praesidis, qui primus in provincia Africa chri-
stianos gladio persecutus est, iniuria temporum interiisse, valde dolendum est. Codices
enim manuscripti nomina quidem exhibent, sed alii alia et libri editi perinde inter se
differunt. Si ad codices manuscriptos recurrimus, codex Vindobonensis saeculi XV, quem
Oehler Αφ signavit, habet: Viyellius Saturninus, codex Leidensis: Inyellius Saturninus,
codices vero Vaticani saeculi XIII numeris 190 et 191 signati, quos ipse inspexi, habent:
M. Gellius Saturninus.

Quae diversitas lectionum nos docet, formam nominis in omnibus codicibus esse
corruptam. Huc accedit, quod neque Vigellianorum neque Ingellianorum gens inter eas
familias reperitur, quae saeculo secundo tertioque in republica florebant. Inde factum
est, ut viri docti hunc locum coniecturis sanare conati sint, ex. gr. Pamelius, qui coniecit
Valyius et Fr. Iunius, qui posuit Vitellius. Sed oleum et operam videntur perdidisse.

Luce enim clarius est, nomina Vigellius et Ingellius esse corrupta atque ficticia,
ideoque omnino reiicienda3. Restat sola scriptio codicum Vaticanorum notatu digna, qui
quidem praeter agnomen, quod omnes pariter praebent, praenomen Marci (M) bene con-
servasse videntur.

Illum igitur proconsulem, qui primus Afros christianos persecutus est, nomen M. Sa-
turnini habuisse constat. -Deerat adhuc nomen gentilicium, quod Aemilium fuisse, his ra-
tionibus adducor, ut credam.

Extant tres tituli Africani M. Aemilio Macro Saturnino dedicati, quibus probatur,

¹ C. I. L. VIII 939 [Tert]VL[L]VS. V. C.

2 Tert. ad Scap. c. 3.

3 Nomen gentilicium Vigellianorum in indicibus C. Ι. L. frustra omnino quaeritur. Videtur aurem
fornia haec alias inaudita orta esse ex Vigilius, vel Vicilius, quod raro invenitur. Gens Ingellia vero
prorsus est ignota neque Romana.

