(Χ)

ΙΙ.

Quo tempore et quo ordine Tertullianus libros apologeticos et cohortationem ¹
ad martyras scripserit, exponitur.

1. Libri duo ad nationes.

Disputaturi de tempore, quo libri ad Nationes duo scripti sunt, primum loquamur

oportet de consuetudine quadam, quae apud populos antiquos vigebat, a nostris vero
humanioribus moribus valde abhorret. Praelio enim confecto occisorum cadavera in-

primis hostium non sepeliebantur honeste, sed spoliis exutis inhumata in locis, ubi
pugnatum erat, in ludibrium et pabulum avibus et bestiis iacebant, ita ut haud raro
cadavera hominum et equorum sparsa per campos post multos annos conspicerentur1.

Hic mos antiquorum in memoriam revocandus et ante oculos habendus est, si ea
verba Tertulliani quae nunc inprimis perpendenda sunt, recte interpretari volumus.
Dicit enim in libro I ad natt. cap. 17: Adhuc Syriae cadaverum odoribus spirant‚· adhuc
Galliae Rhodano suo Δἠοή lavant.

Haec verba ati-praelia, quibus Severus aemulos suOS, Nigrum et Albinum, supera-

verat, spectare inter omnes interpretes constat.
Severus enim Pescennianis ex Europa et Asia repulsis, montem Taurum superavit

et Ciliciam occupavit. Deinde vero mense Novembri anni 194 res ad ultimum dimica-
tionis venit apud Issum, oppidum in confinio provinciarum Syriae et Ciliciae situm. Pes-
cennius atroci praelio victus Euphraten versus aufugiens interemptus est. Sequenti
anno i. e. 195 p. Chr. Severus Osrhoenen recepit et Adiabenos Arabesque fugavit, qua
parta victoria nomen Parthici Adiabenici et Parthici Arabici sumpsit et paulo post depo-
suit. Anno 196 Samaritanis et Iudaeis domitis bellum contra Albinum suscepit. Exer-
citus Severianus, itinere per Asiam et Illyricum summa cum celeritate peracto, hostem
apud Rhodanum invenit et immensi clade conflixit die XI a. Cal. Martias anni 197 apud
Trinurtium, oppidum haud procul a Lugduno ad Rhodanum situm. Ι

Videmus ergo, his annis 195—197 tam in Syria quam in Gallia vehementissime
pugnatum esse. Verumenimvero non est silentio praetereundum, Severum iterum id est
anno 197 exeunte et anno 198 in oriente belligerasse. Sed eo tempore non tam Syria
quam Mesopotamia et Parthia belli sedes erant. Quodsi quis, Iudaeos iterum tunc a Severo
domitos et punitos esse, dixerit, respondebo, Iudaeam illo tempore partem provinciae
Syriae non fuisse, quippe quae et ipsa post annum 70 p. Chr. provincia constituta sit.

Deinde Tertullianus in libro ad Natt. I 17 bella in Syria gesta primo loco memorat,
pugnas in Gallia commissas secundo. Quare eius verba ad bellum Syriacum anni 194

respicere persuasum habeo.

 

¹ Vide, quae Herodotus Histor. III 12 de praelio apud Pelusium commisso et Tacitus Ann.
I 62 de clade Variana narrant.

