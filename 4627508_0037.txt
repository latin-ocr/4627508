31

V.

,ο-

Librum ‘de corona inilitis' anno 211 conscriptum esse. probatur.

Praeter solita stipendia, quae militibus per annum aut semestre spatium porsolve-
bantur, imperatores singulis militibus totius exercitus Romani pecuniam largiebantur, quae
largitiones haud raro effusae erant. Fiebant autem variis de caussis eng-1:01)victoriam
ab imperatore reportatam, tempore quinquennalium, decennalium aliisque de caussis si-
milibus. Quarum largitionum maiores liberalitates, minores donativa dictae esse videntur.
Severus omnes antecessores liberalitatum et frequentia et magnitudine facile superavit,
quum per occasionem decennalium singulis militibus decem aureos donaverit ¹. Moris
erat, ut largitores liberalitates suas posteritatis memoriae proderent, nummos. quos eo
anno elidebant, inscriptione apta ornando. Qua inscriptione LIBERALITAS Avm'sTI
adiuti annos eruere possumus, quibus liberalitates singulae factae sunt. '

Ita Severum imp. sexies militibus tales largitiones praestitisse, nummis annorum
193s94, 196, 202, 203, 208, 211 p. Chr. n. probatur 2'. Caracallam patris exemplum secu—
tum esse, postquam Caesar factus est, ex nummis annorum 197, 203, 204, 208, 211 intel-
ligitur 3, Getamque idem fecisse. nummis annorum 202< et 211 confirmatur ⁴.

Quarum liberalitatum alias a Severo solO, alias ab eo una cum filiis praestitas esse.
nummi testantur, quum illae liberalitates· Auyuxti, hae [laqus-torum nuncupentur, et imagi-
nibus ceterisque symbolis, quae nummis insculpta sunt, docemur, utrum ab uno vel a
pluribus facta sint. Eiusmodi liberalitates communes donabantur annis 203, 204, 208, 211,
quod e libris eruditorum lector benevolus facillime discet ⁵. Liberalitas anni 208 trium
Augustorum ⁰ communis fuit, liberalitas autem anni 211 communis Getaev et Caracallae ⁷.

Liberalitatum, quas Severus una cum filiis aut eius filii simul militibus tribuerunt,
quaedam Tertulliano occasionem praebuit, librum ‘de corona militis' scribendi. Etenim
quum pecunia militibus in castriS, Carthaginiensibus credo, persolveretur, unus ex iis non
in eo habitu, quo iussus erat, id est corona capiti imposita, sed eam manu gerens ad
accipiendum donativum accessit. Quare Christianus deprehensus a centurionibus ad tri-
bunos ductus et accusatus sine dubio poenas dedit. Hunc militem stulte egisse, multi
clamabant, Tertullianus vero ad defendendum eum hunc librum, de quo loquimur, con-
scripsit.

 

¹ Dio 76, 1.

‘³ Cohen deser. hist. Ed. ΙΙ. t. IV pag. 32-34.

⁸ Id. ibid. pag. 156—159.

4 Id. ibid. pag. 260 sq.

⁵ Id. ibid. pag. 34 nr. 283 et 295. pag. 156 nr. 121—130. Ct'r. pag. 260 nr. 71.

⁶ Id. ibid. pag. '157 nr. 127. Septime Severe assis entre Caracalla et Geta, tous trois a gauche sur
une estrade. Inscriptio est: Liberalitas Augustorum VI.

⁷ Id. ibid. pag. 157 nr. 130. pag. 260 nr. 70 et 71 quae moneta eadem est atque illa pag. 157 nr. 150
praeterquam quod Getae nomen prae se fert P. Septimius Geta Pius Aug. Brit„ illa vero nomen Cara-

callae, Antoninus Aug. Brit.

