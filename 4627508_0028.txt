22

a Caracalla imperatore in magno honore habitus, postea vero in exsilium relegatus est ¹.
Alii Aspro, qui eius filius videtur esse, Caracalla Asiam provinciam obtulit, sed hoc im-
peratore repentina morte sublato, Macrinus eum revocavit, quum iam in itinere esset ἐ

C. Iulius Asper in consulatu filium C. Iulium Galerium Asprum collegam habuit,
cuius honores consulatu anteriores ex titulo Mauritanico novimus ⁸. Hac inscriptione
fretus Waddington conclusit, Asprum iuniorem quaestura Africana anno 20516 functum
esse, et quia moris erat, ut proconsuleS, si quos filios idoneos haberent, eos quaestores
suos in eadem provincia, quam regebant, facerent, idem vir doctissimus coniecit, Asprum
seniorem provinciae Africae anno 205(ss praefuisse. Quae quidem coniectura, quamvis
verisimilis esse videatur, certo argumento non nititur. Fieri enim potuit, ut Asper post
primum consulatum, cuius tempus nescimus, non post secundum, Africam provinciam ob-
tineret. Atque ita fuisse, nunc putandum est, quia ex iis, quae supra dicta sunt, apparet,
Asprum eam provinciam rexisse, antequam Tertullianus libellum ad Scapulam scripsit.
i. e. ante annum 197. Quibus de caussis eius proconsulatum non cum Tissoto aliisque in
anno 205]ss collocandum, sed altius removendum esse, censeo.

De Aspro proconsule prov. Africae Tertullianus refert, eum coram assessoribus et
advocatis in tribunali sedentem professum esse, dolere, se incidisse in hanc caussam et
Christianum accusatum et modice vexatum non compulisse, ut sacrificaret.

Si textui ab editoribus recepto fides habenda sit, quartum insuper fautorem Christia-
norum 'Rertullianus produxerit Pudentem proconsulem. Sed quia omnia ex interpretatione
recta pendent, totus locus transcribendus est. Tertullianus dicit: Quanti autem praesides
et constantiores et crudeliores dissimulaverunt ab huiusmodi caussis? Ut Cincius Severus,
qui Thysdri ipse dedit remedium, quomodo responderent Christiani, ut dimitti possent? L't
Vespronius Candidus, qui Christianum quasi tumultuosum civibus suis satisfacere dimisit?
Ut Asper, qui modice veoeatum hominem et statim deiectum nec sacrificium compulit facere,
ante professus inter advocatos et assessores dolere, se incidisse in hanc caussam. Pudens
etiam missum ad se Christianum in eloyio concussione eius intellecta dimisit ⁴.

Quem locum si accurate discusserimus, videbimus, Tertullianum in enumerandis pro-
consulibus ea figura usum esse, quam rhetores repetitionem appellant, dicens: Ut Cincius
Severus, qui . .. Ut Vespronius-(laudidus, qui.. .. Ut Asper, qui . . . Quare, quaeso, ad quar-
tum proconsulem transiens eundem modum dicendi non servavit neque in eadem com-
positione verborum consummavit sermonem dicens: Ut Pudens, qui missum etc.? Nulla
mea quidem sententia caussa erat orationis ordinem mutandi. Huc accedit, quod codex
Vaticanus 190, quem inspexi, loco vocis „Pudens“ habet „pudet“ et si cum aliis codici-
bus illud „pudens“ retinere volumus, non pro nomine proprio habendum est, sed pro
participio.

 

¹ Dio 77, 5.

2 Id. 78, 22. ,

3 Tissot. pag. 139. Marini Gli atti e monumenti dei fratelli arvali Rome 1795 t. 11 pag. 784 f.

⁴ Tert. ad Scap. 4 secundum edit. Oehler. Concussio est depraedatio simulatione potestatis publi-
cae facta Dirksen, manuale s. h. v.

