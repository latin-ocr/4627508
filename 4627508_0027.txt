21

meritum, in reliquo autem orbe Romano plane ignotum Bonwetsch et Tissotus sibi aucu-
pati sunt1, ut eum consulem et proconsulem Africae facerent, quamvis lapis nullam tem-
poris notam praebeat. Qui ut circa a. 167 consul suff. fuerit et per tres annOS, quod
somniavit Tissotus, provinciam Africam rexerit, tantum abest, ut eius nomen, seriei pro-
consulum Africae sine ulla ratione insertum, potius omnino delendum sit.

'Crudelitati Saturnini, Cl. L. Herminiani‚ Caecilii Capellae praesidum, Tertullianus
capite quarto clementiam et humanitatem quorundam proconsulum provinciae Africae
opposuit, qui de Christianis in iudicium vocatis cognoscere coacti aut dissimulaverunt
aut iis, quid dicendum esset, ut absolvi possent, ipsi suggesserunt. E quorum numero
erant Cincius Severus et Vespronius Candidus et Asper. Quae de eorum vitis et cursi-
bus honorum apud historiarum scriptores et in monumentis inveniuntur, fere haec sunt.

Cincius ² igitur Severus, qui Thysdri Christianis ipse dedit remedium, quomodo res-
ponderent, ut dimitti possent, eo anno, quo Commodus occisus est, senator et pontifex,
in illum animo infesto erat. Atque etiam inter adversarios Severi numerandus est, ut-
pote a Severo anno 197 interfectus, qui eum incusabat, quod se veneno adpetisset ³.

Hostis Severi ille quoque praeses Africae erat, quem Tertullianus secundo loco lau-
dat, Vespronius Candidus, vetus consularis. Qui quum parsimonia et austeritate invidiam
militum in se concitasset, haud multum abfuit, quin ab iis anno 193 necaretur. Postea
quum Romae nuntiaretur, Severum a Iuliano descivisse et cum exercitu Romam proficisci,
a senatu Severo obviam missus est cum aliis legatis, qui militibus persuaderent, ut Se-
verum repudiarent et efficerent, ut is esset imperator, quem senatus elegisset ⁴. Viro se-
natorii ordinis, qui legationem tam periculosam susceperat, ultio Severi certo timenda
erat, ideoque Vespronium Candidum non ultra annum 198, quo anno Severus post vin-
demiam parricidarum racemationem illam, de qua supra locuti sumus, fecit, vixisse con-
iiciendum est. Sed quia inter occisos neque a Spartiano ⁵ neque a ceteris scriptoribus
eius temporis numeratur, eum morte ante id tempus praereptum esse puto. Ut id cre-
dam, eo facilius adducor, quia iam annis multis gravatus erat. Monumento, quod Bor—
ghesius intra annos 183—185 erectum esse demonstravit, eum sub Marco Aurelio fasces
egisse probatur ⁶. Α ’

Sub nomine Aspri, quem Tertullianus eodem loco tertium fautoribus Christianorum
adiunxit, C. Iulium Asprum, qui anno 212 consulatum iterum adeptus est, latere, omnes
interpretes consentiunt. De eo Dio Cassius quaedam refert, quae etiamsi ad rem nostram
non pertineant, memoratu tamen digna videntur. Secundum Dionem ipse cum filiis suis

¹ Bonwetsch pag. 73. Tissot. pag. 131.

‘-' Aelius Lampr. Com. c. 20. Eius nomen hoc loco Cingius scriptum est, quae scriptio secun-
dum casaubonum non obstat, quominus eundem putemus ac supra dictum. V. Oehler. Tert. opp. I
pag. 546 nota c.

³ Spart. SeV. 13, 9.

⁴ Spart. Didius Iul. c. 5, 6. Dio 73, 13.

⁵ Id. Sev. c. 13.

⁰ C. Ι. L. ΠΙ 1092.

