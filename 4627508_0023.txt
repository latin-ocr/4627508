17

Secunda valde exigua, quia unum digitum lata, accidit die XIV mensis Iulii anni 204
hora quarta pomeridiana. ¹

Tertia erat die XIV mensis Maii anni 207 septem digitos lata, quae hora secunda
pomeridiana solem maxime obscuravit.

Quarta valde parva duos digitos lata anno 209 die XVI m. Octobris Uticae paullo
post meridiem conspiciebatur.

Quinta die 11 mensis Martii anni 211 paullo ante occasum solis accidit, quinque cir-
citer digitos lata.

Sexta die XVI mensis Augusti anni 212 undecim quidem digitos lata sed summo
mane paullo post ortum solis erat.

Aliae eclipses solis, quae tempore Severiano acciderunt, Uticae conspicuae non erant.

Ex hoc indice apparet, eclipsin secundam non esse talem, qualis hic requiritur,
neque tertiam, quam nemo adhuc tenendam putavit. Ut de his et de aliis taceam, quas
reiicere non est opus, viro cl. Wirth ea eclipsis maxime arrisit, quae 211 paulo post
Severi mortem evenit. Sed quia vocem hypsomatis plane oblitus est, eius sententiam
probare non possum. In Africa provincia vel Uticae cerni quidem potuit, sed hora
quinta post meridiem i. e. paullo ante occasum solis, quare admitti non potest, Neque
eclipsis anni 212, quam Noeldechen elegit, melius congruit, immo plane reprobanda est,
quia summo mane finem habuit, ita ut Uticae vix aut ne vix quidem conspiceretur. Deinde
quod idem vir doctissimus asserit, Severum imperatorem eo tempore, quo libellus ad
Scapulam scriptus est, mortuum esse, id probare omnino non potuit1.

Quae quum ita sint, nulla eclipsis illius temporis talis erat, qualem describit Ter-
tullianus, excepta ea, quae anno 197 accidit. Itaque ei sententiae assentiri debemus,
quae tenet, libellum ad Scapulam paullo post diem ΠΙ mensis Iunii anni 197 esse con-
scriptum, Scapulamque proconsulem eodem anno provinciam Africam administrasse, in
caque sententia acquiescendum est, quantumvis sententiae communi adversetur ². Equidem

¹ K. Joh. Neumaun, Der Rom. Staat und die a.11g.Kirehe pag. 182 Nota 2, affert et quae Wirth
et quae Noeldechen dixit, sed utrius sententia probanda sit, in medio relinquit.

2 Quoniam verba Tertulliani ad Scap. c. 3 in eclipses anni 211 et anui 212 omnino non quadrant,
aliquamdiu cogitabam de eclipsi anni 217 p. Chr. Quae quidem eclipsis, alibi perfecta et centralis (vide
Oppolzer) Uticae etiam valde magna conspiciebatur, scilicet plus quam octo digitorum, sed quia ante
meridiem i. e. circa horam septimam Uticae initium habuit, ne illa quidem convenit. Sic in contrarias
sententias distractus virum spectatissimum professorem E. Schonfeld‚ speculae astronomicae Bonnensis
praefectum, collegam amabilissimum consului, qui me humanissime audiens, re perpensa, respondit,
verba Tertulliani optime convenire in eclipsin anni 197. Deinde demandavit me viro in liis rebus
versatissimo F. K. Ginzel, instituti regii Berolinensis a computationibus socio, ut qui iam pridem his
rebus occupatissimus laborem calculos necessarios instituendi iam subierit. Quae res ita se habuit

atque hic vir doctissimus omnia dubia solvit. En comiter et officiose mihi hacc rescripsit. . . . „Ich habe
die samtliehen fiir Utika iiberhaupt sichtbaren Sonnenfinsternisse — sowohl centrale wie partiale — roh

gerechnet und die halbwegs fiir Utika daraus als sichtbar hei-vorgehenden genau und zwar unter Ein-
fiihrung meiner empirischen Mondbahncorrectionen nither bestimmt. Danach erg-ibt sich folgendes:

Von den partiellen ist nur die vom 16. Oct. 209 mit &¹5 um Oh 52³² Mittags in Utika sichtbar ge-
wesen, von den centralen die folgenden:

3

