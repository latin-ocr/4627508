30

Tertullianum loco supra laudato cap. 12 ad eruptionem Vesuvii respexisse, iam pri-
dem vidi et publice defendi. Sed quia tune in ea sententia essem, ut Plautianum anno
204 occisum esse putarem, librum de poenitentia in principio anni 204 reposui ¹ nunc
vero, re iterum perpensa, tam Plautiani mortem, quam librum de poenitentia initio anni*
205 tribuendum esse intellego.

IV.
Quo tempore Tertullianus ad Montani partes transierit, inquiritur.

Viris doctis, qui historiae antiquae ecclesiae investigandae studia sua navabant,
semper curae erat, quo anno Tertullianus ad Montani part-es transiisset, ex monumentis
eruere3 sed pro subsidiorum qualitate et pro ingenii acumine alii aliter de hac re sense-
runt. Pauca interim summatim attingam. Noesselt anno 199 id factum esse putat, Le
Nourry et Hesselberg anno 200, Neander et Uhlhorn anno 202, Moehler eum nisi iam
antea certe anno 202 Montani dogmata amplexum esse opinatur, plurimi certam de tem-
pore sententiam proferre non sunt ausi. Omnes autem, quos dixi, viam, qua ad eruen-
dum tempus secure procedere possent, non satis munitam et praeparatam habuisse vi-
dentur.

Difficultatibus huic rei obiectis hoc modo mederi possumus. Etenim nemo unquam
negavit, ea, quae in libro ‘de poenitentia' inscripto de exomologesi et de reconciliatione
poenitentium a Tertulliano dicta sunt, cum ecclesiae primaevae agendi ,modo consentire
et proinde a Montani dogmate abhorrere. Ergo cuicumque persuasum est, illum librum
exeunte· anno 204 aut ineunte anno 205 esse conscriptum, sine ambage concedet, Tertul-
lianum anno 204 et 205 Montani doctrinae nondum addictum esse.

Quo vero anno Montani dogmata publice docuerit et defenderit, Tertullianum ipsum
optimum et luculentissimum testem habemus. Libro enim adversus· Marcionem primo
praeter consuetudinem suam, annum inseruit, quo scriptus est, septimum dico Severi imp.‚
id est annum 207ss p. Chr. ιι.2 Autorem autem libri primi adversus Marcionem Montani
sectae addictum esse, ex iis verbis colligo, quae in fine leguntur: Sed et si nubendi iam
modus ponitur, quem quidem apud nos spiritalis ratio paracleto autore defendit et reliqua ³.
Inde mihi satis constare videtur, Tertullianum post annum 205 et ante annum 207, ergo
anno 206 p. Chr. ad Montani dogma delapsum esse.

1 Vide dissertationem meam, quam in commentariis menstruis Maguntinis, quorum titulus est: Der
Katholik anno 1879 t. II pag. 561—589 publicavi. Quam quidem dissertationem non videtur legisse vir
doctissimus Νὸ 1 de ch en, qui eandem sententiam ut novam nuper protulit, quam nunc in melius re-
formatam denuo exhibeo. Υ ,

2 Tert. adv. Marc. Ι 15. Annus septimus Severi imp. inc-ipit a Cal. Iuniis *anni ⁷207 p. Chr. ιι.

³ Id. adv. Marc. I 29. Bonwetsch l. l. pag. 42 quantum scio solus huic sentent-iae refragatur at-
que indolem Montanianam libri primi adv. Marc. negat. Sed ipse viderit!

