6

Sed redeamus unde egressi sumus, ad verba Tertulliani supra laudata! Praesentis
imperii triple-v virtus, Deo tot Auyastis in unum favente. De pallio c. 2. Quae verba si
sola considerantur, ambiguum erit, utrum ad a. p. Chr. 193 an ad annos 209—211 refe-
renda sint, et, ut Tertulliani verbis utar, funem contentiosum pari nisu hinc inde tra-
hemus, donec aliud argumentum proferatur. Latet autem argumentum, quo lis facile
dirimitur, in iis verbis, quibus autor cives Carthaginienses initio alloquitur: „Gaudeo vos
tam prosperos temporum, cum ita vacat ac juvat habitus denotare. Pacis haec et annonae
otia. Ab imperio et a coelo bene ceff‘ cap. 1.

De vi ac ratione verbi pacis postea rationem reddituri sumus, simulatque in·
dicium temporis, quod in verbis: annonae otio latet, enucleaverimus.

Messium ubertas et annonae vilitas, quae coeli aerisque temperiem naturaliter con-
sequuntur, e numero eorum bonorum eventuum erant, quorum memoria per inscriptiones
nummorum imperatorum posteris tradebatur. Inspectis igitur nummis aevi illius,
videmus, messem uberem et annonae vilitatem inscriptionibus nummorum anni p. Chr.
193 celebrari, tam in nummis Severi eiusque CaesariS,' Clodii Albini, quam Pescennii
adversarii eius. Quare non est dubium, non solum occidentem sed etiam orientem uber-
tate et vilitate annonae perfructum esse.

Legitur enim in illis nummis: SAECVLO FRVGIFERO aut CERERI FRVGIFERAE,
pars vero altera symbolis idem· significantibus ornata est, nempe Cereris effigie, cornu-
copiae, manipulis. Talia numismata ex. gr. sunt haec Severi: IMP. CAE. L. SEP. SEV.
PERT. AVG. cum inscriptione: SAEC. FRVGIF.¹ Aliud numisma habet inscriptionem:
SAECVLO FRVGIF. ΤΒ. Ρ. S. C.² ex qua apparet, illud anni 193 esse. Clodii Albini
quoque nummi non pauci eandem inscriptionem habent ex. gr. D. CLO. SEP. ALBIN.
CAES. et in altera parte SAECVLO FRVGIFERO COS. 11³.—

Similem inscriptionem nummi Pescennii Nigri prae se ferunt, scil. IMP. CAES. C.
PESC. NIGER IVST. AVG. COS. ΙΙ in altera parte CERERI FRVGIF.⁴ Pescennium quidem
bis consulem fuisse constat, prioris autem consulatus tempus ignoratur, alterius non item.
Constat enim iterum eum consulem factum esse, a. p. Chr. 185 isque consulatus secundus
in omnibus eius nummis appositus est. Tribuniciam vero potestatem nunquam habuit:
quare, quo anno eius nummi percussi sint, utrum 193 aut 194, per se definiri nequit.
Quum vero constet, Severi nummos inscriptione: Cereri fruqif. ornatos omnes anno 193
percussos esse, non ambigitur, etiam Pescennii nummos tales eiusdem anni esse. Ideo
improbanda est opinio viri cl. Eckhel, qui nummos Severi illa inscriptione ornatos in
honorem eius percussos et emissos esse putat. Dicit enim, hunc imperatorem eximia
cura rei frumentariae providisse, ita ut urbs Roma nunquam inopia laboraret⁵. Quod
quidem negare nolumus, sed quum Pescennius eadem inscriptione usus sit, certum est.

 

¹ Cohen l. c. IV pag. 65 Nr. 620 et 621.

2 Ibid. Nr. 637.

³ Cohen 1. c. t. III pag. 421 seqq. Nr. ‹55—72. Duruy l. c. pag. 251.
⁴ Cohen t. III pag. 406 nr. 12—14 et 19.

5 Eckhel de doctr. mun. VII. ΙΙ pag. 162 et 169.

