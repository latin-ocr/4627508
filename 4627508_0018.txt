12

Vehementius et crudelius atque in plures anno 197 saeviit, Albino, altero aemulo,
in Galliis armis superato. Tunc enim eius viduam· et filios trucidavit1, Pescennii vidua
filiisque paullo ante interfectis ², deinde vero innumeram *multitudinem hominum in
Gallia Hispaniaque interemit, inprimis multos illarum provinciarum vproceres necavit.
E senatorum numero anno 194 nullum occisum refert Dio, unum solum interemptum nar·
rat Spartianus ³, anno autem 197 multos necatos esse constat. Post victoriam enim Lug·
dunensem epistulae ad Albinum datae inventae sunt, quibus nomina nobilium Romano-
rum, qui eius partibus favebant aut amicitia cum eo coniuncti erant, severo innotuerunt.
Quare sexaginta quattuor senatores in iudicium vocati sunt, quorum pars maior absoluti,
undetriginta vero ad supplicium missi sunt, inter quos Sulpicianus socer Pertinacis impe—
ratoris. Insuper Cincium Severum, amicum suum, calumniatus est, quod se veneno appe-
tisset, postremo Narcissum, Commodi strangulatorem, leonibus obiecit, cuius etiam Ter-
tullianuS, novis vetera miscens, meminit his verbis: „Unde qui faucibus eius exprimendis
'palaestricam ewercent? Unde qui armate? palatium irrumpunt — interfectores dicit Perti-
nacis — omnibus tot Sigeriis atque Partheniis audaciora-em. Plures etiam quam undetri-
ginta senatores Spartianus, qui eorum nomina memoriae prodidit, illo tempore occisos esse
scribit, quem quadraginta unum nominantem, tamen'minus accurate scripsisse viri docti
censent 5. Utcunque res est, certe ingentem stragem fecit nobilium Romanorum, quae
multo crudelior fnit, quam caedes anno 194 in Syria factae.

Hae neces et quasi proscriptiones omnes anno 197 factae sunt, easque verno et
aestivo tempore perpetratas esse ex eo colligitur, quod autumno eiusdem anni Severus
cum exercitu in orientem profectus est, ut sanguine civium largius effus0, sicut dicit He-
rodianus, tandem etiam hostes externos debellaretss.

Navi appulsus exercitum statim orientem versus contra hostes duxit, Nisiben quam
urbem Parthi eodem tempore obsidebant, pervenit Parthosque repulit. Huius victoriae
anno 197 reportatae certissimum 'testimonium habemus, quod Severus bis in eodem anno
imperatOr appellatus est, nonum post praelium Lugdunense, decimum victis eodem anno
Parthis. ¹

Itaque hostibus summotis in Syriam rediit⁷ ut se pararet ac bellum Parthis pro-
ximo anno inferret. Inter haec autem Perscennianas relliquias Plautiano autore perse-
quebatur. Aliquot enim Perscenniani anno 194 aut latitasse aut ex eius manibus evasisse
videntur, quos cum iis, quibus sive clementia sive prudentia ductus pepercerat, tunc
deprehendit et interfecit. ’

¹ Iul. Capit. Clodius Alb. c. 5.

² Spart. SeV. 10.

³ Spart. Sev. c. 9, 3. Dio Cass. 74, 8 et 9.
⁴ Fuchs pag. 70.

⁵ Tei-t. Apol. c. 35.

⁶ Herod. 1119.

⁷ Spart. Sev. 15, 3. Fuchs l. l. pag. 7912: recte monuit, inter primam et secundam expeditionem
adversus Parthos tempus aliquod intercessisse, quo Severus naves aedificavit aliaque ad bellum Parthis
denuo inferendum paravit. De (mulonem, virum ornatissimum id effugit. Cfr. pag. 115 seqq.

