13

Easdem proscriptiones Tertullianus haud obscure denotat his verbis: Sed et qui
nune scelestarum partium socii aut plausores quotidie revelantur post vindemiam race-
matio parricidarum.“ Apol. c. 35. Vindemiam enim dicit caedem illam largissimam
anno 197 Albino victo factam, alteram vero, persecutionem Pescennianorum dico, qui
isto tempore latitaverant aut fugerant, racemationi i. e. messi uvarum relictarum,
haud illepide comparat.

Quaeritur nunc, quando haec ultima persecutio relliquiarum partium scelestarum
facta sit? Quod facile est invenire. Vidimus enim, autumno anni 197 Severum bellum
contra Parthos gessisse, deinde in Syriam hiematum rediisse. Isto sine dubio tempore,
quo exercitus in Syria hibernabat, inimicos conquisivit et punivit, quod paullatim et
pedetemptim exeunte anno 197 et incipiente 198 factum est. Unus deinde alterve mensis
largiendus est, quia tanto temporis spatio opus erat, ut nuntii harum rerum Africam
pervenire possent. Hinc efficitur, ut librum Apologeticum, in quo Tertullianus eius rei
mentionem facit, non ante ver aut aestatem anni 198 scriptum esse putem1.

3. Ad martyras.

Quae de rebus gestis Severi imperatoris supra diximus, etiam ad aetatem libelli ad
martyras dati inveniendam sufficit, quia in eius epilogo partis cuiusdam earum caedium,
quas Severus perpetravit, anobis supra fuse enarratarum, mentio fit. Hoc enim libello
autor id agit, ut Christianos in carcere detentos corroboret et ad ipsam mortem toleran-
dam cohortetur. Quod ut perficiat, eos ad exempla tot tantorum virorum nobilium pro-
vocat, qui eodem prorsus momento hominis caussa idem patiebantur, quod nonnulli mar-
tyrum Dei cau-ssa pati dubitabant. Ad hoc quidem, ait, praesentia nobis tempora
documenta sint, quantae quale-eque personae inopinatos 'natalibus et ‹Ii-quitatibus et corporibus
et aetatibus suis emitae referunt hominis causa, aut ab ipso, si contra eum fecerint, aut ab
adversariis eiu-3, si pro eo steterint ².

Qui historiam Severi novit, haud ignoret, ad quod factum haec verba respiciant.
Quum eos virOS, qui supplicio affecti sunt, natalibus et dignitatibus et aetatibus Tertul-
lianus splenduisse dicat, nobilissimos eos fuisse apparet. Severum autem caedem in-

 

1 Praeter hoc indicium temporis alterum invenisse vir sagacissimus Noeldechen sibi visus cst.
Tertullianus enim Apol. c. 35: Ipsos Quirites, ait, ipsam vernaculam¹ septem collium plebem convenio,
cm alicui Caesari suo parcat linqua Romana? Testis est Tiberis et scholae bestiarum. Quae verba
Noeldechen ad id, quod Dio 74, 4 narrat referenda esse censet: populum Romanum vocibus procacibus
bellum adversus Albinum improbasse in Theatro [quod Noeldechen Tiberi proximum fuisse putat]. Hoc
factum est anno 196, quum Severus contra Albinum proficiscens Romae per breve tempus morabatur
(Dec. 196 Ceuleneer pag. 983 cfr. Friedlander, Sittengesch. Rmns, VI Ed. t. II pag 305). Sed Ter-
tullianus generaliter, ut ita dicam, de audacia loquitur, qua vulgus Romanum, quotiens impune fieri
potuit, eontra Caesares grassabatur. Cfr. Friedlander l. c. pag. 302—305. Quare hoc indicium
temporis, quamvis non plane reiiciendum, fructum tamen mea quidem sententia non affert ad eruendum

tempus, quo Tertullianus librum Apologeticum scripserit.
² Ad mart. c. 6.

(b
J

