γ 5

Aprilis). Severus, rei militaris peritisimus, nomen Pertinacis, qui bonis omnibus desi-
derium sui reliquerat, sibi imposuit, eiusque necem se ulturum promittens, statim cum
exercitu contra Iulianum ut hostem proficiscens, senatu ipso invito, imperium arripuit.
Cum Clodio enim Albino, duce exercitus Britannici, cui senatus maxime favebat, Severus,
vir pollens consilio atque prudentia, paciscebatur, eique Caesaris nomen atque honorem
obtulit¹. Albinus, licet ab exercitu Britannico imperator appellatus, eo honore contentus
erat et in Septimiorum familiam adoptatus in Britannia mansit neque ante initium anni
196 Augusti nomen arripuit.

Itaque tres in republica praecellentes viri eodem fere tempore rerum potiti Augusti
et imperatores appellati sunt, cuius rei nuntius quam celerrime in universum orbem atque
etiam in Africam delatus est. Quantam hoc factum singulare et memoratu dignum ad-
mirationem ubique terrarum moverit, ex illo Dionis loco maxime intelligitur, quo tres
circa solem stellas apparuisse narrat, quum Iulianus natale imperii celebrans ante curiam
sacrificavit, quod Dic, ut assolet, ostentum eius rei esse duxit& Neque praetereundum
videtur, quod Spartianus narrat: „Vates Apollini-x Delphici, quum nuntiaretur, tres ess-e im-
peratores Severum, Niyru-m, Albinum, consultus, quem eoepediret reipublicae imperare, versum
Graec-ema huiusmodi fudisse dicitur: Optimus est Fuscus, bonm- Afer, pessimus All›ux“·'⁴.

Illos tres viros imperatores sese et Augustos appellasse non solum scriptorum testi-
moniis verum etiam inscriptionibus nummorum, quos illi cudebant. confirmatur. In
nummis enim Iuliani legitur IMP. CAES. M.D1D1Vs SEVER. IVLIAN. AVG.4 in nummis
vero Pescennii 1MP1C. PESC. NIGER. IVST. AVG.='› Severum autem eosdem titulos sibi
imposuisse, nemo est qui neget, quum numismata primi anni eius i. e. anni 193 hanc
inscriptionem habeant: L. SEPT. SEV. PERT. AVG. IMP.⁴³

His igitur testimoniis et nummis satis probatum est, orbem anno 193 tres impera-
tores et tres Augustos habuisse, praeter unum Caesarem, Clodium dico Albinum. Atqui
concedendum est, idem Severo imperante iterum accidisse annis 209-211. Victis enim
et interfectis adversariis omnibus, Severus filiis suis summos in republica honores con-
tulit. Caracalla maior natu, Antonini nomine ornatus, ante Cal. Iulias anni 1967 Caesar
creatus a Senatu honore imperatorio auctus, aestate anni 198 a patre nomen Augusti
i. e. consortium imperii obtinuit, Geta vero pariter Caesar, deinde anno 208 exeunte
Augustus factus est, eumque imperatoris nomen inde ab anno 205, quo consul designatus
est, habuisse, nummis eius probatur. Quare non est negandum, imperium Romanum
tres' Augustos et tres imperatores iterum sub Severo habuisse inde ab anno 208 usque
ad obitum Severi.

 

¹ Capitolinus, Clod. Alb. c. 7 ct 10.

'2 Dio 73, 14.

³ Spart. Pescenn. c. 8.

⁴ Cohen, descr. hist. des monnaies etc. Ed. II t. III pag. 398 seqq. Nomen SEVER in nummis
Iuliani nonnunquam desideratur.

⁵ Id. ibid. pag. 404 seqq.

⁶ Id. ibid. t. IV pag. 9, no. 56. 65. 66.

⁷ Codex Iust. IV 19, 1. Fuchs pag. 58 et 69.

