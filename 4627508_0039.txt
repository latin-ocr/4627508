33

Epilogus.

Habes denique, lector erudite, ea, quae quaestionibus a viris doctis nuper habitis
addenda vel in iis corrigenda mihi videbantur. Si quis nunc quaerat, cur supplementa
chronologiae TertuUianeae scribentes tamdiu in his solis septem libris Tertulliani morati
simus, respondebimus, ‘quod ad tempora totius generis horum librorum pertineat, tres clas-
ses esse distinguendas, sicut Harnack ¹ iam pridem recte monuit. Ac primam quidem li-
brorum Tertulliani classem esse eorum, qui certum aliquod vestigium anni, quo scripti sunt,
prae se ferant, illos dico septem, de quibus supra disputavimus. Secundam classem eo-
rum esse, qui certum annum, quo scripti sunt, non praebeant, sed quorum tempuS, si cum
ceteris comparentur, plus minusve erui possit, in tertia vero classe eos reponendos esse
libros, qui nullum omnino temporis indicium habeant.

Primam classem hac dissertatione iteratis curis discussi et siquis mihi exprobare ve-
lit, quod nunc in quibusdam rebus aliter sentiam atque olim factum est ², proverbium Grae-
cum obtendam: Δευτέραι φροντίδες σοφωτέραι. Secundae vero et tertiae classi, iam pridem
dissertiuncula quadam ⁸, cuius argumentum repetere me piget, satisfecisse mihi videor.
Summa autem eorum, quae de ordine chronologico omnium librorum Tertulliani supe-
riore tempore disputavi, et eorum, quae ad memoriam augustissimi regis Friderici Guilelmi
III, fundatoris huius almae matris litterarum universitatis Bonnensis, pie recolendam nune
conscripsi, laterculo in calce huius dissertationis apposito repraesentatur. Quem quidem
ita disposui, ut eos octo libros, quorum annus erui et accurate definiri potest, in medio
posuerim. Restant ii, quorum tempus plus minusve investigari potest, si observaverimus,
cuius sint indolis et argumenti, aut quomodo cum aliis cohaereant eosque memorent, quo-
rum tempus novimus, vel in iis memorentur. Quorum librorum eos, qui sunt de moribus
Christianorum in sinistra parte, eos autem, qui spectant ad res dogmaticaS, in dextra
parte collocavi.

 

¹ Vide Brieger, Zeitschrift f. Kirchengesch. 1877. Heft Ι pag. 373.
2 In versione Germanica Tertulliani, quam Coloniae anno 1882 edendam curavi.

³ In commentariis Maguntinis Der Katholik 1879. II Organischer Zusammenhang und chronolog-ie
der Schriften Tertullians S. 561—589.

*³3⁸3

